Högby IF i Löttorp på norra Öland har lång erfarenhet av att arrangera träningsläger för föreningar från hela Sverige. Under årens lopp är det många som besökt oss för att komma tillbaka igen och igen. Förklaringen till det är enkel. Vi kan erbjuda bra anläggningar och träningsförhållanden som uppskattas av både utövare och ledare och som passar såväl lagidrotter som individuella sporter. En annan inte helt oväsentlig sak är solen ofta lyser på norra Öland. År efter år brukar vi ligga i topp när det gäller antalet soltimmar i hela Sverige. Nu hoppas vi att Ni också vill komma!

Fotboll

Vi har fina, välskötta fotbollsplaner som till och med lockat allsvenska fotbollslag att komma hit för att träna inför seriestarten. Vi har en lång säsong. När det fortfarande ligger snö kvar på marken på många håll i Sverige kan ni träna på gräs här redan från början av mars. Vi har också en fullskalig konstgräsplan och som av många betygssätts som en av sydöstra Sveriges bästa. Dessutom tillgång till omklädningsrum, bastu och ett mindre gym. Planhyra och minst två träningspass per dag ingår alltid i priset.

Friidrott

Många friidrottsföreningar har förlagt sina träningsläger hit. Orsaken är enkel. Träningsförhållandena är bra och miljön är avkopplande. Vi erbjuder en allvädersanläggning med sex banor och möjlighet att hyra elektronisk tidtagning. Dessutom höjd- och stavhoppsställningar samt kastringar. Alldeles i närheten finns det också tillgång till en välutrustad sporthall med alla bekvämligheter. Anläggningshyra och två träningspass per dag ingår i priset.

Mountainbike och triathlon

Norra Öland erbjuder perfekta förhållanden och möjligheter att träna mountainbike och triathlon. Vad sägs om unik och omväxlande natur, slingriga vägar och stigar samt härliga stränder. Vi hjälper er att skapa de bästa förutsättningar för föreningen eller kompisgruppen.

Övriga Sporter

Sporthallen i Löttorp lämpar sig för många olika idrotter, t.ex. innebandy, handboll, basket och gymnastik.

Mat och Boende

På anläggningen finns sovsalar och stugor. Naturligtvis finns också TV och tillgång till WIFI. Frukost serveras på anläggningen. Lunch och middag kommer med catering eller så äter ni på någon av restaurangerna som finns i närheten.

För ytterligare information, kostnadsförslag samt bokning, Välkommen att kontakta:

Calle Nilsson Jonne Svensson

070-444 31 02 070-693 87 44